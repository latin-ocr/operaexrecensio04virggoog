'AENEIDOS LIB. ΧΠ. 325

Proveniant, neque te, Aenea, mea dextera servat3
Maior agit deus atque opera ad maiora remittit.
Ille avidus pugnae suras incluserat auro 430
Hinc atque hinc, oditque moras, hastamque coruscat.
Postquam habilis lateri clipeus loricaque, tergo est,
Ascanium fusis circum conplectitur armis,

Summaque per galeam delibans oscula fatur:

Disce, pucr, virtutem ex me verumque laborem, 435
Fortunam ex aliis. · N unc te mea dextera bello
Defensum dabit, et magna inter praemia ducet:

Tu facito, mox cum matura adoleverit aetas,

Sis memor, et tc animo repetentem exempla tuorum
Et pater Aeneas et avunculus excitet Hector. ω)
Haec ubi dicta dedit, portis sese extulit ingens,

Telum inmane manu quatiens3 simul agmine denso
Antheusque Mnestheusque ruunt, omnisque relictis
Turba fluit castris, Tum caeco pulvere campus
Miscetur, pulsuque pedum tremit excita tellus, 445
Vidit ab adverso venientis aggere TurnUS,

Videre Ausonii, gelidusque per ima cucurrit

Ossa tremor; prima ante omnis Iuturna Latinos
Audiit adgnovitque sonum, et tremefacta refugit.

Ille volat, campoque atrum rapit agmen aperto, 450
Qualis ubi ad terras abrupto sidere nimbus

It mare per medium; miseris, heu, praescia longe
Hori-escunt corda agricolis; dabit ille ruinas
Arboribus, stragemque satis3 ruet omnia late3

Ante volant, sonitumque ferunt ad litora venti: ῦὸ
Talis in adversos ductor Rhoeteius hostis

A gmen agit ; densi cuneis se quisque coactis
Adglomerant. Ferit ense gravem Thymbraeus Osirim,
Archetium Mnestheus, Epulonem obtruncat Achates,
Ufentemque Gyas; cadit ipse Tolumnius augur, 400
Primus in adversos telum qui torserat hostis.
Tollitur in caelum clamor, versique vicissim
Pulverulenta fuga Rutuli dant terga per agros

Ipse neque aversos dignatur sternere morti,

Nec pede congressos aequo nec tela ferentis 4³5
Insequitur3 solum densa in caligine Turnum
Vestigat lustrans, solum in certamina poscit.

