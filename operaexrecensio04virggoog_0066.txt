P. VERGILI MARONIS

GEORGIOON‘

LIBER. TERTIUS.

—4—

Tr. quoque, magna Pales, et te memorande canemus

Pastor ab Ampliryw, vos, silvae ‚amnesque Lycaei.

Cetera, quae vacuas tenuissent carmine mentes,

Omnia iam volgata: quis aut Eurysthea durum,

Aut inlaudati nescit Busiridis· aras?

Cui non dictus Hylas puer et Latonia Delos,

Hippodameque, humeroque Pelops insignis eburno,

Acer equis? Temptanda. via est, qua me quoque
possun ,

Tollere humo victorque virum volitare per ora.

Primus ego in patriam mecum, modo vita. supersit, ιο

Aonio rediens deducam vertice Musas,

Primus Idumaeas referam tibi, Mantua, palmas,

Et viridi in campo templum .de marmore ponam

Propter aquam, tardis ingens ubi flexibus errat

Mincius et tenera praetexit arundine ripas, ιε

In medio mihi Caesar erit, templumque tenebit.

Illi victor ego et Tyrio conspectus in ostro

Centum quadriiugos agitabo ad flumina currus;

Cuncta mihi, Alpheum linquens lucosque Molorchi,

Cursibus et crudo decernet Graecia mesta ω

Ipse, caput tonsae foliis ornatus olivae,

Dona feram. Iam nunc sollemnis ducere pompas

Ad delubra iuvat caesosque videre iuvencos,

Vel scaena ut versis discedat frontibus, utque

Purpurea intexti tollant aulaea Britanni. ιε’

In foribus pugnam ex auro solidoque elephanto

Gangaridum faciam victorisque arma Quirini,

