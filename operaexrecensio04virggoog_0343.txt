AEN EIDOS LIB. ΧΠ. 329

Vestiguv‘t apes, fumoque inplevit amal-03
Illae intus trepidae rerum per cerea castra
Discurrunt, magnisque acuunt stridoribus iras; eoo
Volvitur ater odor tectis3 tum murmure caeco
Intus saxa sonant3 vacuas it fumus ad auras.
Accidit haec fessis etiam fortuna Latinis,
Quae totam luctu concussit funditus urbem.
Regina ut tectis venientem prospicit hostem, tes
Incessi muros, ignis ad tecta volare,
Nusquam acies contra Rutulas, nulla agmina Turni :
Infelix pugnae iuvenem in certamine credit
Exstinctum‚ et, subito mentem turbata dolore,
Se caussam clamat crimenque caputque malorum, eoo
Multaque per maestum demens effata furorem,
Purpureos moritura manu discindit amictus,
Et nodum informis leti trabe nectit ab alta.
Quam cladem miserae postquam accepere Latinae,
Filia prima manu flavos Lavinia crinis ωε
Et roseas laniata genas, tum cetera circum
Turba furit3 resonant late plangoribus aedes.
Hinc totam infelix volgatur fama per urbem.
Demittunt montem it scissa veste Latinus,
Coniugis attonitus fatis urbisque ruina, ⁶10
Canitiem inmundo perfusam pulvere turpans
[Multaque se incusat, qui non acceperit ante
Dardanium Aenean, generumque adsciverit ultroJ.
Interea extremo bellator in aequore Turnus
Palantis sequitur paucos iam segnior, atque 615
Iam minus atque minus successu laetus equorum.
Attulit hunc illi caecis terroribus aura
Commixtum clamorem, arrectasque inpulit auris
Confusae sonus urbis et inlaetabile murmur.
Hei mihi! quid tanto turbantur moenia luctu? σεο
Quisve ruit tantus diversa clamor ab urbe?
Sic ait, adductisque amens subsistit habenis.
Atque huie, in faciem soror ut conversa Metisci
Aurigae currumque et equos et lora regebat,
Talibus occurrit dictis: Hac, Turne, sequamur ωε
Troiugenas, qua prima viam victoria pandit;
Sunt alii, qui tecta manu defendere possint.

