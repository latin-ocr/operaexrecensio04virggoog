258 P. VERGILI MARONIS,

Quisque suaS, variisque acuunt rumoribus iras.
Quin ipsa arrectis—visu miserabile—in hastis ωε
Praefigunt capita et multo clamore sequuntur
Euryali et Nisi.
Aeneadae duri murorum in parte sinistra
Opposuerc aciem,-nam dextera cingitur amni—
Ingentisque tenent fossas, et turribus altis 4⁷0
Stant maesti3 simul ora virum praefixa movebant,
Nota nimis miseris atroque fluentia tabo.

Interea pavidam volitans pennata per urbem
Nuntia Fama ruit, matrisque adlabitur auris
Euryali. At subitus miserae calor ossa reliquit3 475
Excussi manibus radii, revolutaque pensa.
Evolat infelix, et femineo ululatu,
Scissa comam, muros amens atque agmina eursu
Prima petit, non illa virum, non illa pericli
Telorumque memor3 caelum dehinc questibus inplet:
Hunc ego te, Euryale, aspiciol tune ille senectae
Sera meae requies, potuisti linquere solam,
Crudelis ’ἰ nec te, sub tanta pericula missum,
Adfari extremum miserae data copia matri?
Heu, terra ignota canibus date praeda Latinis 485
Alitibusque iaces! nec te tua funera mater ·
Produxi, pressive oculos, aut volnera lavi,
Veste tegens, tibi quam noctes festina diesque
Urguebam et tela curas solabar anilis.
Quo sequar? aut quae nunc artus avolsaque membra
Et funus lacerum tellus habeti Hoc mihi de te,
N ate,· refers? hoc sum terraque marique secuta?
Figite me, si qua est pietas, in me omnia tela
Coniicite‚ o Rutuli, me primam absumite ferro;
Aut tu, magno pater divom, miserere, tuoque 40⁵
Invisum hoc detrude caput sub Tartara telo,
Quando aliter nequeo crudelem abrumpere vitam.
Hoc fletu concussi animi, maestusque per omnis
It gemitus3 torpent infractae ad proelia vires.
Illam incendentem luctus Idaeus et Actor ωο
Ilionei monitu et multum lacrimantis Iuli
Corripiunt, interque manus sub tecta reponunt.

At tuba terribilem sonitum procul aere canoro

