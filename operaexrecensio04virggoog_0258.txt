244 Ρ. VERGILI MARONIS

Pendentem scopulo, Furiarumque ora trementem3
Secretusque pios; his dantem iura Catonem. 0⁷0
Haec inter tumidi late maris ibat image,

Aurea, sed fluctu spumabant caerula can03

Et circum argento clari delphines in orbem

Aequora verrebant caudis aestumque secabant.

In medio classis aeratas, Actia bella, ⁶7⁵
Cernere erat3 totumque instructo Marte videres
Fervere Leucaten, auroque effulgere fluctus.

Hinc Augustus agens Italos in proelia Caesar

Cum Patribus Populoque‚ Penatibus et magnis Dis,
Stans celsa in puppi ; geminas cui tempora flammas eso
· Laeta vomunt, patriumque aperitur. vertice sidus.
Parte alia ventis et dis Agrippa secundis

Arduus agmen agens; cui, belli insigne superbum,
Tempora navali fulgent rostrata cotona.

Hinc ope barbarica variisque Antonius armis, 685
Victor ab Aurorae populis et litore rubro,

Aegyptum virisque Orientis et ultima secum

Bactra vehit3 sequiturque, nefas! Aegyptia coniunx.
Una omnes ruere, ac totum spumare reductis
Convolsum remis rostrisque tridentibus aequor. oeo
Alta petunt3 pelago credas innare revolsas

Cycladas, aut montis concurrere montibus altos:
Tanta mole viri turritis puppibus instant.

Stuppea flamma manu telisque volatile ferrum
Spargitur: arva nova Neptunia caede rubescunt. ωδ
Regina in mediis patrio vocat agmina sistro:

Necdum etiam geminos a ,tergo respicit anguis.
omnigenumque deum monstra et latrator Anubis
Contra Neptunum et Venerem contraque Minervam
‚Tela tenent. Saevit medio in certamine Mavors ⁷⁰0
Caelatus ferro, tristesque ex aethere Dirae3

Et scissa gaudens vadit Discordia palla,

Quam cum sanguineo sequitur Bellona flagello,
Actius haec cernens arcum intendebat Apollo
Desuper: omnis eo terrore Aegyptus ct Indi, 705
Omnis Arabs, omnes vertebant terga Sabaei.

Ipsa videbatur ventis regina vocatis

Vela dare, et laxos iam iamque inmittam funis,

 

