232 P. vascam· MARoms

Servati facimus meritosque novamus honores. ι
Iam primuni saxis suspensam hanc aspice rupem,
Disiectae procul ut moles, desertaque montis
Stat domus, et scopuli ingentem traxere ruinam.
Hic spelunca fuit, vasto submota recessu,
Semihominis Caci facies quam dira tenebat,

Solis inaccessam radiis; semperque recenti
Caede tepebat humus, foribusque adfixa superbis
Ora virum tristi pendebant pallida tabe. “

Huic monstro Volcanus erat pater: illius atros
Ore vomens ignis magna sc mole ferebat.
Attulit et nobis aliquando optantibus aetas
Auxilium adventumque dei. Nam maxumus ultor,
Tergemini nece Geryonae spoliisque superbus,
Alcides aderat, taurosque· hac victor agebat
Ingentis, vallemque boves amnemque tenebant.
At furiis Caci mens effera, ne quid inausum

Aut intractatum scelerisve dolive fuisset,
Quattuor a stabulis praestanti corpore tauros
Avertit, totidem forma superante iuvencas.
Atque hos, ne qua forent pedibus vestigia rectis,
Gauda in speluncam tractos versisque viarum
Iudiciis raptos saxo occultabat opaco,

Quaerenti nulla ad speluncam signa ferebant.
Interea, cum iam stabulis saturata moveret
Amphitryoniades armenta abitumque pararet,
Discessu mugire boves, atque omne querelis
Inpleri nemuS, et eolles clamore relinqui.
Reddidit una boum vocem vastoque sub antro
Mugiit et Caci spem custodita fefellit.

Hic vero Alcidae furiis exarserat atro

Felle dolor3 rapit arma mauu nodisque gravatum
Robur,· et aerii cursu petit ardua montis.

Tum primum nostri Cacum videre timentem
Tui-batumque oculis ; fugIt ilicet ocior Euro .
Speluncamque petit3 pedibus timor addidit alas.
Ut sese inclusit, ruptisque inmane catenis

Deiecit saxum, ferro quod et arte paterna
Pendebat, fultosque emuniit obiice postis,

Ecce furens animis aderat Tirynthius, omnemque

'N

Im

195

210

215

 

