1 2 P. VERGILL MARON IS

Haec tibi semper erunt, et cum sollemnia vota
Reddemus N ymphiS, et cum lustrabimus agros. π
Dum ,iuga montis aper, fluvios dum piscis amabit,
Dumque thymo pascentur apes, dum rore cicadae,
Semper honos nomenque tuum laudesque manebunt.
Ut Baccho Cererique, tibi sic vota quot annis ·
Agricolae facient3 damnabis tu' quoque votis. 8⁰
Mo, Quae tibi, quae tali reddam pro carmine dona?
Nam neque me tantum venientis sibilus austri,
N ec percussa iuvant fluctu tam litora, nec quae
Saxosas inter decurrunt fiumina valles.
Me. Hac tenos fragili donabimus ante cicuta. 85
Haec nOS, Formosum Corydon ardebat Alexim, ”
Haec eadem docuit, Cuium pecus? an Meliboei?
Mo. At tu sume pedum, quod, me cum saepe rogaret,
Non tulit Antigenes—et erat tum dignus amari—-
Formosum paribus'nodis atque aere, Menalca. oo

ECLOGA„VL
vAnus

PRIMA Syracosio dignata est ludere versu

Nostra nec erubuit silvas habitare Thalia.

Cum canerem reges et proelia, Cynthius aurem

Vellit, et admonuit: Pastorem, Tityre, pinguis

Pascere oportet ovis„ deductum dicere carmen. 5

N unc ego—namque super tibi erunt, qui dicere laudes,

Vare, tuas cupiant et tristia condere bella—-

Agrestem tenui meditabor arundine Musam.

N on iniussa cano, Si quis tamen haec quoque, si quis

Captus amore leget, te nostrae, Vare, myricae, 1)

'Pe nemus omne canet; nec Phoebo gratior ulla est,

Quam sibi quae Vari praescripsit pagina nomen.
Pergite, Pierides. Chromis et Mnasylos in antro

Silenum pueri somno videre. iacentem,

Inflatum hesterno venas, ut semper, Iaccho: 1:

Serta procul tantum capiti delapsa iacebant,

Et gravis attrita pendebat cantharus ansa..

Adgressi—nam saepe senex spe carminis ambo

Luserat—inficiunt ipsis ex vincula sertis.

 

 

