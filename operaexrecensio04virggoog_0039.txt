GEORGIOON LIB. Ι. 25

An deus inmensi venias maria ac tua nautae
Numina sola colant, tibi serviat ultima Thule, so
Teque sibi generum Tethys emat omuibus undis,
Anne novum tardis sidus te mensibus addaS,

Qua locus Erigonen inter Chelasque sequentis
Panditur; ipse tibi iani bracchia contrahit ardens
Scorpi08‚ et caeli iusta plus parte reliquit3 35
Quidquid criS,—-na1n te nec sperant Tartara regem.
N ec tibi regnandi veniat tam dira cupid03 '
Quamvis Elysios miretur Graecia campos,

N cc repetita sequi curet Proserpina matrem—

Da facilem cursum, atque audacibus adnue coeptis„ 40
ignarosque viae mecum miseratus agrestis

Ingredere, et votis iam nunc adsuesco vocari.

Vere nove, gelidus canis cum montibus humor
Liquitur et Zephyro putris se glaeba resolvit,
Depresso incipiat iam tum mihi taurus aratro 45
ingemere, et sulco attritus splendescere vomer.

Illa seges demum votis respondet avari

Agricolae, bis quae solem, bis frigora sensit3

Illius inmensae ruperunt horrea messes.

At prius ignotum ferro quam scindimus aequor, ω
Ventos et varium caeli praediscere morem

Cura sit ac patrios cultusque habitusque locorum,

Et quid quaeque ferat regie, et quid quaeque recuset.
Hic segetes, illic veniunt felicius uvae;

Arborei fetus alibi, atque iniussa virescunt 55
Gramina. . Nonne vides, croceos ut Tmolus odores,
India mittit ebur, molles sua tura Sabaei,

At Chalybes* nudi ferrum, virosaque Pontus

Castorea, Eliadum palmas Epiros equarum?

Continuo has leges aeternaque foedera certis so
Inposuit natura locis, quo tempore primum

Deucalion vacuum lapides iactavit in orbem,

Unde homines nati, durum genus Ergo age, terrae
Pingue solum primis extemplo a mensibus anni
Fortes invertant tauri, glaebasque iacentis ss
Pulverulenta coquat maturis solibus aestas ;

At si non fuerit tellus fecunda, sub ipsum
Arcturum tenui sat erit suspendere sulco:

