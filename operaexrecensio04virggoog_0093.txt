GEORGICON LIB. lv, 79

Taenarias etiam fauces, alta ostia Ditis,

Et caligantem nigra formidine lucum

Ingressus, Manisque adiit Regemque tremendum,

N esciaque humanis precibus mansuescere corda. 470

At cautu commotae Erebi de sedibus imis

Umbrae ibant tenues simulacraque luce carentum,

Quam multa in foliis avium se milia condunt,

Vesper ubi aut hibernus agit de montibus imber,

Matres atque viri, defunctaque corpora vita 475

Magnanimum heroum, pueri innuptaeque puellae,

Inpositique rogis iuvenes ante ora parentum3

Quos circum limus niger et deformis arundo

Cocyti tardaque palus inamabilis unda

Alligat, et noviens Styx interfusa coercet. 480

Quin ipsae stupuere domus atque intima Leti

Tartara caeruleosque inplexae crinibus anguis

Eumenides, tenuitque inhians tria Cerberus ora,

Atque Ixionii vento rota constitit orbis.

Iamque pedem referens oesus evaserat omnis, 486

Redditaque Eurydice superas veniebat ad auras,

Pone sequens‚-namque hanc dederat Proserpina
legem—

Cum subita incautum dementia cepit amantem,

Ignoscenda quidem, scirent si ignoscere Manes:

Restitit, Eurydicenque suam, iam luce sub ipsa, ⁴90

Inmemor, heu! victusque animi respexit. Ibi omnis

Effusus labor, atque inmitis rupta tyranni

Foedera, terque fragor stagnis auditus Avernis.

Illa, Quis et me, inquit, miseram, et te perdidit,
⁴Orpheu,

Quis tantus furor? En iterum crudelia retro 495

Fata vocant, conditque natantia lumina somnus-

Iamque vale: feror ingenti circumdata nocte,

Invalidasque tibi tendenS, hcu non tua, palmas!

Dixit, et ex oculis subit0, ceu fumus in auras

Commixtus tenuis, fugit diversa, neque illum, 500

prensantem nequiquam umbras et multa volentem

Dicere, praeterea vidit; nec portitor Orci

A mplius obiectam passus transire paludem.

Quid facerem quo se rapta bis coniuge ferret?

f

