134 P. VERGILI MARONIS

Delphinum caudas utero commissa luporum.

Praestat Trinacrii metas lustrare Pachyni

Cessantem, longos et circumflectere cursus, aa

Quam semel informem vasto vidisse sub antro

Scyllam et caeruleis canibus resonantia saxa.

Praeterea, si qua cst Heleno prudentia, vati

Si qua fides, animum si veris inplet Apollo,

Unum illud tibi, nate dea, proque omuibus unum 435

Praedicam, et repetens iterumque iterumque monebo:

Iunonis magnac primum prece numen ador2’23

Iunoni cane vota libens dominamque potentem

Supplicibus supera donis: sic denique victor

Trinacria finis Italos mittere relicta. ιω

Huc ubi delatus Cymaeam accesseris urbem

Divinosque lacus ct Averna sonantia silvis,

Insanam vatem aspicies, quae rupe sub ima

Fata canit foliisque notas et nomina mandat.

Quaecumque in foliis descripsit carmina virgo, 425

. Digerit in numerum* atque antro seclusa relinquit.

Illa manent inmota locis neque ab ordine cedunt;

Verum eadem, verso tenuis cum cardine ventus

Inpulit et teneras turbavit ianua frondes,

Numquam deinde cavo volitantia prendere saxo, 4⁵⁰

N ec revocare situs aut iungere carmina curat:

Inconsulti abeunt, sedemque odere Sibyllae.

Hic tibi ne qua morae fuerint dispendia tanti,

Quamvis increpitent socii, et vi cursus in altum

Vela vocet possisque sinus inplere secundm, 455

Quin adeas vatem precibusque oracula poscas

Ipsa canat, vocemque volens atque ora resolvat.

Illa tibi Italiae populos venturaque bella,

Et quo quemque modo fugiasque ferasque laborem,

Expediet, cursusque dabit venerata secundos. 4⁰⁰

Haec sunt, quae nostra liccat tc voce moueri.

Vade age, et ingentem factis fer ad aethera Troiam.
Quae postquam vates sic ore effatus amico est,

Dona dehinc auro gravia sectoque elephanto

Inperat ad navis ferri, stipatque carinis aas

Ingens argentum, Dodonaeosque lebetas,

Loricam consertam hamis auroque trilicem,

