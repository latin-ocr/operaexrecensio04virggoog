AENEIDOS LIB. ΧΠ. 327

Transadigit costas et cratis pectoris ensem,

'l'urnus equo deiectum Amycum statremque Diorem,
Congressus pedeS, hunc venientem cuspide longa, 510
Hunc mucrone ferit curruque abscisa duorum
Suspendit capita, et rorantia sanguine portat.

Ille Talon Tanaimque neci fortemque Cethegum,

Tris uno congressu, et maestum mittit Oniten,
Nomine Echionium matrisque genus Peridiae; 515
Hie fratres Lycia missos et Apollinis agris,

Et iuvenem exosum nequiquam bella Menoeten,
Arcada, piscosae cui circum flumina Lernae

Ars fuerat pauperque domus, nec nota potentum
Munera, conductaque pater tellure serebat. 520
Ac velut inmissi diversis partibus ignes

Arentem in silvam et virgulta sonantia lauro:

Aut ubi decursu rapido de montibus altis

Dant sonitum spumosi amneS‚ ct in aequora currunt
Quisque suum populatus iter: non segnius ambo 625
Aeneas Turnusque ruunt per proelia; nune, nunc
Fluctuat ira intus: rumpuntur nescia vinci

Pectora ; nunc totis in volnera viribus itur.

Murranum hic, atavos et avorum antiqua sonantem
Nomina, per regesque actum genus omne Latin08, 530
Praecipitem scopulo atque ingentis turbine saxi
Excutit, effunditque solo; hune lora et iuga subter
Provolvere rota-e; crebro super ungula pulsu .

Incita nec domini memorum proculcat equorum

Ille ruenti Hyllo animisque inmane frementi 535
Occurrit, telumque aurata ad tempora torquet:

Olli per galeam fixo stetit hasta cerebro,

Dextera nee tua te, Graium fortissime, Cretheu,
Eripuit Turn03 nec di texere Cupencum,

Aenea veniente, sui; dedit obvia ferro 540
Pectora, nec misero clipei mora profuit aerei.

Te quoque Laurentes viderunt, Aeole, campi
Oppetere et late terram consternere tergo;

Occidis, Argivae quem non potuere phalanges
Sternere, nec Priami regnorum eversor Achilles; 54⁵
Hic tibi mortis erant metae, domus alta sub Ida,
Lyrnesi domus alta, solo Laurente sepulchrum.

