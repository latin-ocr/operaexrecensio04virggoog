GEORGIGON LIB.. 111. 55

Et proni dant lora; volat vi fervidus axis ;
Iamque humilcS, iamque elati sublime videntur
Aera. per vacuum ferri, atque adsurgere in auras3
Nec mora, nec requies; at fulvae nimbus arenae 110
Tollitur3 humescunt spumis flatuque sequentum:
Tantus amor laudum, tantae est victoria curae.
Primus Erichthonius currus et quattuor ausus
Iungere equos, rapidusque rotis insistere victor.
Frena Pelethronii Lapithae gyrosque dedere 115
Inpositi dorse, atque equitem docuere sub armis
Insultare sole, et gressus glomerare superbos.
Aequus uterque labor; aeque iuvenemque magistri
Exquirunt calidumque animis et cursibus acrem,
Quamvis saepe fuga versos ille egerit hostiS, 120
Et patriam Epirum referat, fortisque Mycenas,
Neptunique ipsa deducat origine gentem.

His animadversis instant sub tempus, et omnis
Inpendunt curas denso distendere pingui,
Quem legere ducem- et pecori dixere ·maritum; 125
Florentisque secant herbas, fluviosque ministrant
Farraque, ne blando nequeat superesse labori,
Invalidique patrum referant ieiunia nati.
Ipsa autom macie tenuant armenta volentes,
Atque, ubi concubitus primos iam nota voluptas 1³0
Sollicitat, frondesque negant et fontibus arcent.
Saepe etiam cursu quatiunt et sole fatigant,
Cum graviter tunsis gemit area frugibus, et eum
Surgentem ad Zephyrum paleae iactantur inanes.
Hoc faciunt, nimio ne luxu obtunsior usus 13⁵
Sit genitali arvo et sulcos oblimet incrti8‚
Sed rapiat sitiens Venerem interiusque recondat.

Rursus cura patrum cadere, et succedere matrum
Incipit. Exactis gravidae cum mensibus errant,
N on illas gravibus quisquam iuga¹ ducere plaustris 140
N on saltu superare viam sit passus et acri
Carpere prata fuga fluviosque innare rapacis,
Saltibus in vacuis pascunt et plena secundum
Flumina, muscus ubi ct viridissima gramine ripa,
Speluncaeque tegant, et saxea procubet umbra. 14⁵
Est lucos Silari circa ilicibusque virentem

