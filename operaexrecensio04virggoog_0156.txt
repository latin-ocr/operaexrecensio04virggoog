P. VERGILI MARONIS

AENEIDROS

LIBER QUARTUS.

—4-..-

ΛΤ regina gravi iamdudum saucia cura
Volnus alit venis, et caeco carpitur igni.
Multa viri virtus anim0, multusque recursat
Gentis honos; haerent infixi pectore voltus
Verbaque, ncc placidam membris dat cura quietem. ε
Postera. Phoebea. lustrabat lampade terras
Humentemque Aurora polo dimoverat umbram,

Cum sic unanimam adloquitur male sana sororem:
Anna soror, quae me suspensam insomnia terrent!

Quis novus hic nostris successit sedibus hospes, ιο
Quem sese ore ferens, quam forti pectore ct armis ε’
Credo equidem, nec vana fides, genus esse deorum.
Degeneres animos timor arguit. Heu, quibus ille
Iactatus fatis! quae bella exhausta canebat!

Si mihi non animo fixum inmotumque sederet, 15 .
Ne cui me vinclo vellem sociare iugali, J
Postquam primus amor deceptam morte fefellit;

Si non pertaesum thalami taedaeque fuisset, · ἱ
Huic uni forsan potui succumbere culpae.

Anna, fatebor enim, miseri post fata Sychaei 20
Coniugis et sparsos fraterna caede Penatis,

Solus hic inflexit sensuS, animumque labantem

Inpulit. Adgnosco veteris vestigia flammae.

Sed mihi vel tellus optem prius ima dehiscat,

Vel Pater omnipotens adigat me fulmine ad umbras, a
Pallentis umbras Erebi noctemque profundam,

Ante, Pudor, quam te viole, aut tua iura resolvo.

Ille meos, primus qui me si’bi iunxit, amores
Abstulit· ille habeat secum servetque sepulchro.

‘x

