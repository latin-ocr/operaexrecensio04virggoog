AENEIDOS LIB. VIII. 239

Rex prior haec:

Maxume Teucrorum ductor, quo sospite numquam m
Res equidem Troiae victas aut regna fatebor,

Nobis ad belli auxilium pro nomine tanto

Exiguae vires: hinc Tusco claudimur amni,

Hinc Rutulus premit, et murum circumsonat armis,
Sed tibi ego ingentis populos opulentaque regnis 4¹75
Iungere castra paro, quam fors inopina salutem
Ostentat. Fatis huc te poscentibus adfers.

Haud procul hinc saxo incolitur fundata vetusto
Urbis Agyllinae sedeS, ubi Lydia quondam

GenS, bello praeclara, iugis insedit Etruscis. 48⁰
Hanc multos florentem annos rex deinde superbo
Inperio et saevis tenuit Mezentius armis.

Quid memorem infandas caedeS, quid facta tyranni
Effera? di capiti ipsius generique reservent! -
Mortua quin etiam iungebat corpora vivis, 485
Conponens manibusque manus atque oribus ora,
Tormenti genus, et sanie taboque fluentis

Conplexu in misero longa sic morte necabat.

At fessi tandem cives infanda furentem

Armati circumsistunt ipsumque domumque, 4⁰0
Obtruncant sociOS, ignem ad fastigia iactant.

Ille inter caedem Rutulorum elapsus in agros
Confugere, et Turni defendier hospitis armis·

Ergo omnis furiis surrexit Etruria iustis;

Regem ad supplicium praesenti Marte reposcunt. 495
His ego te, Aenea, ductorem milibus addam«

Toto namque fremunt condensae litore puppes,
Signaque ferre iubent; retinet longaevus haruspex
Fata canens: Ο Maeoniae delecta iuventus,

Flos veterum virtusque virum, quos iustus in hostem 500
Fert dolor et merita accendit Mezentius ira,

Nulli fas Italo tantam subiungere gentem:

Externos optate duces. Tum Etrusca resedit

Hoc acies campo, monitis exterrita divom.

Ipse oratores ad me regnique coronam 50⁶
Cum sceptro misit mandatque insignia Tarchon,
Succedam cestrie, Tyrrhenaque regna capessam.

Sed mihi tarda gelu saeclisque effeta senectus

