28 P. VERGILI MARONIS

Deficerent silvae et victum Dodona negaret.

Mox et frumentis labor additus, ut mala culmos 150

Esset robigo segnisque horreret in arvis ·

Carduus; intereunt segeteS, subit aspera silva,

Lappaeque tribolique, interque nitentia culta

Infelix lolium et steriles dominantur avenae.

Quod nisi et adsiduis herbam insectabere rastris, 155

Et sonitu terrebis aves, et ruris opaci

Falce premes umbram, votis'que vocaveris imbrem,

Heu, magnum alterius frustra spectabis acervum,

Concussaque famem in silvis solabere quercu.
Dicendum et, quae sint duris agrestibus arma, ιω

Quis sine nec potuere seri nec surgere messes:

Vomis et inflexi primum grave robur aratri,

Tardaque Eleusinae matris volventia plaustra,

Tribulaque, traheaeque, et iniquo pondere rastri3

Virgea praeterea Celei vilisque supellex, 1⁶⁵

Arbuteae crates et mystica vannus Iacchi.

Omnia quae multo ante memor provisa repone&

Si te digna manet divini gloria ruris,

Continuo in silvis magna vi flexa domatur

In burim et curvi formam accipit ulmus aratri. 1⁷0

Huic ab stirpe pedes temo protentus in octo,

Binae aureS, duplici aptantur dentalia dorse.

Caeditur ot tilia ante iugo levis, altaque fagus

Stivaque, quae cursus a tergo torqueat imos;

Et suspensa focis explorat robora fumus. 17⁵
Possum multa tibi veterum praecepta referre,

N i refugis tenuisque piget cognoscere curas.

Area cum primis ingenti aequanda cylindro

Et vertenda manu et creta solidanda tenaci.

Ne subeant herbae, neu pulvere victa fatiscat, 180

Tum variae inludant pestes: saepe exiguus mus

Sub terris posuitque domos atque horrea fecit;

Aut oculis capti fodere cubilia talpae;

Inventusque cavis bufo, et quae plurima terrae 184

Monstra ferunt3 populatque ingentem farris acervum

Curculio, atque inopi metucns formica senectae.

Contemplator item, cum se nux plurima silvis

Induet in florem et ramos curvabit olentis:

