AENEIDOS LIB. X. *279

Hoc virtutis opus. Troiae sub moenibus altis

'l'ot gnati cecidere deum ; quin occidit una 470
Sarpedon, mea progenies. Etiam sua Turnum

Fata vocant, metasque dati pervenit ad aevi.

Sic ait, atquc oculos Rutulorum reiicit arvis.

At Pallas magnis emittit viribus hastam,

Vaginaque cava fulgentem diripit ensem. 475
Illa volans, humeri surgunt qua tegmina summa,
Incidit, atque, viam clipei molita per oras,

Tandem etiam magno strinxit dc corpore Turni.

Hic Turnus ferro praefixum robur acuto

In Pallanta diu librans iacit, atque ita fatur: 400
Aspice, ,num mage sit nostrum penetrabile telum.
Dixerat3 at clipeum, tot ferri terga, tot aeris,

Quem pellis totiens obeat circumdata tauri,

Vibranti medium cuspis transverberat ictu,
Loricaeque moras et pectus perforat ingens. 485·
Ille rapit calidum frustra de volnere telum:

Una eademque via sanguis animusque sequuntur.
Corruit in volnus3 sonitum super arma dedere:

Et terram hostilem moriens petit oro cruento.

Quem Turnus super adsistens: ⁴00
Arcades, haec, inquit, memores mea dicta referte
Euandro: Qualem meruit, Pallanta remitto,

Quisquis honos tumuli, quidquid solamen humandi est,
’ Largior. Haud illi stabunt Aeneia parvo

Hospitia. Et laevo pressit pede, talia fatus, 495
Exanimem, rapiens inmania pondera baltei,
Inpressumque nefas: una sub nocte iugali

Caesa manus iuvenum foede, thalamique cruenti;
Quae Clonus Eurytides multo caelaverat auro ;

Quo nunc Turnus ovat spolio gaudetque potitus. 500
Nescia mens hominum fati sortisque futurae,

Et servare modum, rebus sublata secundis!

Turno tempus erit, magno cum optaverit emptum
Intactum Pallanta, et cum spolia ista diemque
Oderit. At socii multo gemitu lacrimisque 505
Inpositum scuto referunt Pallanta frequentes.

Ο dolor atque decus magnum rediture parenti!

Haec te prima dies bello dedit, haec eadem aufert,

‚A

