150 P. VERGILI MARONIS .
Et mediis properas aquilonibus ire per altum, 310
Crudelis? Quid? si non arva aliena domosque
Ignotas peteres, et Troia antiqua maneret,
Troia per undosum 'peteretur classibus aequor?
Mene fugis? Per ego has lacrimas dextramque tuam te—
Quando aliud mihi iam miserae nihil ipsa reliqui— 315
Per connubia nostra, per inceptos hymenaeos,
Si bene quid de te merui, fuit aut tibi quiequam
Dulce meum, miserere domus ⁴labentis et istam,
Oro, si quis adhuc precibus locus, exue mentem.
Te proptereLibycae gentes Nomadumque tyranni 32⁰
Odere, infensi Tyrii3 te propter eundem
Exstinctus pudor et, qua sola sidera adibam,
Fama prior. Cui me moribundam deseris, hospes?
Hoc solum nomen quoniam de coniuge restat.
Quid moror? an mea Pygmalion dum moenia frater 325
Destruat‚ aut captam ducat Gaetulus Iarbas?
Saltem si qua mihi de te suscepta fuisset
Ante fugam suboleS, si quis mihi parvulus aula
Luderet Aeneas, qui te tamen ore referret,
N on equidem omnino capta ac deserta viderer. 830
Dixerat. Ille Iovis monitis inmota tenebat
Lumina, et obnixus curam sub corde premebat.
Tandem' pauca refert: Ego te, quae plurima fando
Enumerare valeS, numquam, Regina, negabo
I'romeritam3 nec me meminisse pigebit Elissae, 835
Dum memor ipse mei, dum spiritus hos regit artus.
Pro re pauca loquar. Neque ego hanc abscondere furto
Speravi, ne finge, fugam, nec coniugis umquam
Praetendi taedas aut haec in foedera veni.
Me si fata meis paterentur ducere vitam ³40
Auspiciis et sponte mea conponere curas,
Urbem Troianam primum dulcisque meorum
Reliquias colerem, Priami tecta alta manerent,
Et recidiva manu posuissem Pergama victis.
Sed nunc Italiam magnam Gryneus Apollo, 345
Italiam Lyciae iussere capessere sortes3
Hic amor, haec patria est. Si te Karthaginis arces,
Phoenissam, Libycaeque aspectus detinet urbis,
ae tandem, Ausonia Teucros considere terra,

