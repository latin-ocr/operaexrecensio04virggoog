AENEIDOS LIB. XII. 321

Turbati cunei, calefactaque corda tumultu.

Hasta volans, ut forte novem pulcherrima fratrum 'm
Corpora constiterant eontra, quos fida crearat

Una tot Arcadio coniunx Tyrrhena Gylippo,

Horum unum ad medium, teritur qua sutilis alvo
Balteus et laterum iuncturas fibula mordet,
Egregium forma iuvenem et fulgentibus armis, 275
Transadigit costas, fulvaque effundit arena.

At fratreS, animosa phalanx· accensaque luctu,

Pars gladios stringunt manibu8‚ pars missile ferrum
Corripiunt, caecique ruunt. Quos agmina contra
Procurrunt Laurentum3 hinc densi rursus inundant aso
Troes Agyllinique et pictis Arcades armis.¹

Sic omnis amor unus habet decernere ferre.
Diripuere aras3 it toto turbida caelo

Tempestas telorum, ae ferreus ingruit imber3
craterasque focosque ferunt. Fugit ipse Latinus 285
Pulsatos referens infecto foedere divos.

Infrenant alii currus, aut corpora saltu

Subiiciunt in equos, et strictis ensibus adsunt.
Messapus regem regisque insigne gerentem,
Tyrrhenum Aulesten, avidus confundere foedus, aeo
Adverso proterret equo; ruit illo recedenS‚

Et miser oppositis a tergo involvitur aris

In caput inque humeros, At fervidus advolat hasta

· Messapus, teloque orantem multa trabali

Desuper altus equo graviter ferit, atque ita fatur: 29³
Hoc habet; haee melior magnis data victima divis.¹
Concurrunt Itali, 'spoliantque calentia membra.

Obvius ambustum torrem Corynaeus ab ara

Corripit, et venienti Ebyso plagamque ferenti
Occupat os flammis; olli ingens barba reluxit, 300
N idoremque ambusta dedit3 super ipse secutus
Caesariem laeva turbati corripit hostis,

Inpressoque genu nitens terrae adplicat ipsum3

Sic rigido latus ense ferit. Podalirius Alsum,
Pastorem, primaque acie per tela ruentem, ³05
Ense sequens nudo superimminet; ille securi

Adversi frontem mediam mentumque reducta
Disiicit, et sparso late rigat arma cruore}

