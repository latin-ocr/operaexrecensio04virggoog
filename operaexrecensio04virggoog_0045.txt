GEORGIOON LIB. Ι. 31

Fas et iura sinunt: rivos deducere nulla
Religio vetuit, segeti praetendere saepem, 270
Insidias avibus moliri, incendere vepres,
Balantumque gregem fluvio mersare salubri.
Saepe oleo tardi costas agitator aselli
Vilibus aut onerat pomis, lapidemque revertens
Incusum aut atrae massam picis urbe reportat. 27⁵
Ι psa dies alios alio dedit ordine Luna
Felicis operum. Quintam fuge: pallidus Orcus
Eumenidesque satae; tum partu Terra nefando
Coeumque Iapetumque creat, saevumque Typhoea,
Et coniuratos caelum rescindere fratres. aso
Ter sunt conati inponere Pelio Ossam
Scilicet, atque Ossae frondosum involvere Olympum3
Ter Pater exstructos disiecit fulmine montis
Septuma post decumam felix et ponere vitem,
Et prensos domitare boveS‚ et licia telae ωε
Addere; nona fugae melior, contraria· furtis.
Multa adeo gelida melius se nocte dedere,
Aut cum · sole novo terras inrorat Eous.
N octe leves melius stipulae, nocte arida prata
Tondentur3 noctes lentus non deficit humor. 2⁹⁰
Et quidam seros hiberni ad luminis ignis
Pervigilat, fen-oque faces inspicat acut03
Interea longum cantu solata laborem
Arguto coniunx percurrit pectine telas,
Aut dulcis musti Volcano decoquit humorem 2⁹⁵
Et foliis undam trepidi despumat aeni.
At rubicunda Ceres medio succiditur aestu,
Et medio tostas aestu terit area fruges.
Nudus ara, sere nudus; hiemps ignava colone.
Frigoribus parto agricolae plerumque fruuntur, soe
Mutuaque inter se laeti convivia curant3
Invitat genialis hiemps curasque resolvit:
Ceu pressae cum iam portum tetigere carinae,
Puppibus et laeti nautae inposuere coronas.
Sed tamen et quernas glandes tum stringere tempus 806
Et lauri bacas oleamque cruentaque myrta3
'Pum gruibus pedicas et retia ponere cervis,
Auritosque sequi lepores; tum figere dammam,

