AENEIDOS LlB. 1. 87

Ductor-esque ipsos primum, capita alta ferentis
Cornibus arboreis, sternit, tum volgus, et omnem ιω
Miscet agens telis nemora inter frondea turbam3
Nec prius absistit, quam septem ingentia victor
Corpora fundat humi et numerum cum navibus aequet.
Hinc portum petit, et socios partitur in omniS.
Vina bonus quae deinde cadis onerarat Acestes 195
Litore Trinacrio dederatque abeuntibus heros,
Dividit, et dictis maerentia pectora. mulcet:
Ο socii,—neque enim ignari sumus ante malorum—-
Ο passi graviora, dabit deus his quoque finem.
Vos et Scyllaeam rabiem penitusque sonantis 200
Aecestis scopulos, vos et Cyclopia saxa
Experti: revocate animos, maestumque timorem
Mittite: forsan et haec olim meminisse iuvabit.
Per varios casus, per tot discrimina rerum
Tendimus in Latium, sedes ubi fata quietas τοῦ
Ostendunt3 illic fas regna resurgere Troiae.
Durate, et vosmet rebus servato secundis.
Talia voce refert, ⁶ curisque ingentibus aeger
Spem voltu simulat, premit altum eorde dolorem.
Illi se praedae accingunt dapibusque fut-uris: κιο
Tergora deripiunt costis et viscera nudant;
Pars in frusta secant veribusque trementia figunt ;
Litore aena locant alii, flammasque minist-rant.
Tum victu revocant viris, fusique per herbam
Inplentur veteris Bacchi pinguisque ferinae. 215
Postquam exempta fames epulis mensaeque remotae,
Amissos longo socios sermone requirunt,
Spemque metumque inter dubii, seu vivere credant,
Sive extrema pati nee iam exaudire vocatos,
Praecipue pius Aeneas nunc acris Oronti, 220
Nunc Amyci casum gemit et crudelia secum
Fata Lyci, fortemque Gyan, fortemque Cloanthum.
Et iam finis erat, cum Iuppiter aethere summo
Despiciens mare velivolum terrasque iacentis
Litoraque et latos populos, sic vertice caeli m
Constitit et Libyae defixit lumina regniS.
Atque illum talis iactantem pectore curas
Tristior et lacrimis oeulos suffusa nitentis

