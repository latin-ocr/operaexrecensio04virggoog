BUCOLICA. ECL. V. ll

Tu decus omne tuis, Postquam te fata tulerunt,
lpsa Pales agros atque ipse reliquit Apelle. 35
Grandia saepe quibus mandavimus hordea sulcis,
Infelix lolium et steriles nascuntur avenae;

Pro ,molli viola, pro purpureo narcisse,

Carduus et spinis surgit paliurus acutis.

Spargite humum foliis, inducito fontibus umbras, 40

Pastores ; mandat fieri sibi talia Daphnis;

Et tumulum facite, et tumulo superaddite carmen:
Daphnis ego in silviS, hinc usque ad sidera notus‚4⁵
Formosi pecoris custo& formosior ipso.

Me. Tale tuum carmen nobis, divine poeta,

Quale sopor fessis in gramine, quale per aestum

Dulcis aquae saliente sitim restinguere rivo,

Nec calamis solum aequiparaS, sed voce magistrum.

Fortunate puer, tu nunc eris alter ab illo.

Nos tamon haec quocumque modo tibi nostra vicissim 50

Dicemus, Daphnimque tuum tollemus ad astra;

Daphnin ad astra. feremus:⁴ amavit nos quoque Daphnis·

Mo. An quicquam nobis tali sit munere maius?

Et puer ipse fuit cantari dignus, et ista

Iam pridem Stimicon laudavit carmina nobis. 55
Me. Candidus insuetum miratur limen Olympi

Sub pedibusque videt nubes et sidera Daphnis,

’ Ergo alacris silvas et cetera rura voluptas

Panaque pastoresque tenet Dryadasque puellas.

N ec lupus insidias pecori, nee retia cervis οο

Ulla dolum meditantur3 amat bonus otia Daphnis.

Ipsi laetitia voces ad sidera iactant

Intonsi montes 3 ipsae iam carmina rupes,

Ipsa sonant arbusta: deus, deus ille, Menalca!

Sis bonus o felixque tuis! en quattuor aras: οε

Ecce duas tibi, Daphni, duas altaria Phoebo,

Pocula bina novo spumantia lacte quot annis

craterasque duos statuam tibi pinguis olivi,

Et multo in primis hilarans convivia Bacche,

Ante focum, si frigus erit, si messis, in umbra, 70

Vina novum fundam calathis Ariusia nectar.

Cantabunt mihi Damoetas et Lyctius Aegon;

Saltaqtis Satyros imitabitur Alphesiboeus.

