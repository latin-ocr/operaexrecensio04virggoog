- AENEIDos ΗΒ. 1. ’ 93

· Rupibus excidunt, scaenis decora alta futuris.
> Qualis apes aestate nova per florea rura 430

Exercet sub sole labor, cum gentis adultos

Educunt fetus, aut cum liquentia mella

Stipant et dulci distendunt nectare cellaS,

Aut onera. accipiunt yenientum aut agmine facto
Ignavum fucos pecus a praesepibus arcent: 435

: Fervet opus, redolentque thymo fragrantia mella.

O fortunati, quorum iam moenia surgunt!

Aeneas ait, et fastigia suspicit urbis.

Infert se saeptus nebula -mirabile dictu-

Per medios, miscetque viris, neque cernitur ulli. 440
Lucus in urbe fuit media, laetissimus umbrae,

Quo primum iactati undis et turbine Poeni

Effodere loco signum, quod regia Iuno

Mousti-arat, caput acris equi; sic nam fore bello

Egregiam et facilem victu per saecula gentem. 445

ilic templum Iunoni ingens Sidonia Dido

Condebat, donis opulentum ³et numine divae,

Aerea cui gradibus-surgebant limina nexaeque

Aere trabes, foribus cardo stridebat aenis.

Hoc primum in luco nova res oblata timorem 450

Lcniit, hic primum Aeneas sperare salutem

Ausus ct adflictis melius confidere rebus.

*Jamque sub ingenti lustrat dum singula temp10,

Reginam opperiens, dum, quae Fortuna sit urbi,

Artificumque manus inter se operumque laborem 455 Ι

Miratur, videt· Iliacas ex ordine pugnas Ι

Bellaque] iam· fama totum volgata per orbem, l

Atridas, Priamumque, et saevum ambobus Achillen. . ς

Constitit, et lacrimans, Quis iam locus, inquit, Achate, ¹

Quae regio in terris nostri non plena laboris? 400

En Priamus, Sunt hic etiam sua praemia laudi3

Sunt lacrimae rerum et mentem mortalia tangunt. J

Solve metus; feret haec aliquam tibi fama salutem.

Sic ait, atque animum pictura pascit inani,

Multa gemens, largoque humectat flumine voltum. 486

Namque videbat, uti bellantes Pergama circum

Hac fugerent Graii, premeret Troiana iuventus,

Hac Phryges, instaret curru cristatus Achilles.

