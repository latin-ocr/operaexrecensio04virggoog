248 P. venena ’ΜΑΒΟΝΙΒ

Classem, quae lateri castrorum adiuncta latebat,
Aggeribus saeptam circum et fluvialibus undis, :o
Invadit, sociosque incendia poscit ovantis,
Atque manum pinu flagranti fervidus inplet.
Tum vero incumbunt3 urguet praesentia Turni3
Atque omnis facibus pubes accingitur atris.
Diripuere socos3 piceum fert fumida lumen 73
'raeda et commixtam Volcanus ad astra favillam.
Quis deus, ο Musae, tam saeva incendia Teucris
Avertit? tantos ratibus quis depulit ignis?
Dicite. Prisca fides facte, sed fama perennis.
Tempore quo primum Phrygia formabat in Ida so
Aeneas classem, et pelagi petere alta parabat,
Ipsa deum fertur genetrix Berecyntia magnum
Vocibus his adfata Iovem: Da, nate, petenti,
Quod tua cara parens domito te poscit Olympo.
Pinea silva mihi, multos dilecta per annos; ⁸5
Lucus in arce fuit summa, quo sacra ferebant,
N igranti picea trabibusque obscurus acernis:
Has ego Dardanio iuveni, cum classis egeret,
Laeta dedi3 nunc sollicitam timor anxius angit.
Solve metus, atque hoc precibus sine posse parentem, ω
Neu cursu quassatae ullo neu turbine venti
Vincantur; prosit nostris in montibus ortas.
Filius huic contra, torquet qui sidera mundi:
Ο genetrix, quo fata vocas? aut quid petis istis?
Mortaline manu factae inmortale carinae ss
Fas habeant? certusque incerta pericula lustret
Aeneas? cui tanta deo permissa potestas?
Imm0‚ ubi defunctae finem portusque tenebunt
Ausonios olim, quaecumque evaserit undis
Dardaniumque ducem Laurentia vexerit arva, 100
Mortalem eripiam formam, magnique iubebo
Aequoris esse deas, qualis Nereia Doto
Et Galatea secant spumantem pectore pontum.
Dixerat, idque ratum Stygii per flumina fratris,
Per pice torrentis atraque voragine ripas ιω
Adnuit, et totum nutu tremefecit Olympum.
Ergo aderat promissa dies, et tempora Parcae
bita conplerant: cum Turni iniuria Matrem

