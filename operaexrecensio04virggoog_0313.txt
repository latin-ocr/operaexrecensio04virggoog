AENEIDOS LIB. XI. 299

Dicam equidem, licet arma mihi mortemque minetur-
Lumina tot cecidisse ducum tota-mque videmus
Consedisse urbem luctu, dum Troia temptat 350
Castra, fugae fidens, et caelum territat armis.
Unum etiam donis istis, quae plurima mitti
Dardanidis dicique iubes, uuum, optume regum,
Adiicias3 nec te ullius violentia vincat,
Quin natam egregio genero dignisque hymenaeis 35⁵
Des pater, et pacem hanc aeterno foedere firmes.
Quod si tantus habet montes et pectora terror,
Ipsum obtestemur, veniamque oremus ab ipso:
Cedat, ius proprium regi patriaeque remittat.
Quid miseros totiens in aperta pericula civis ³⁰0
Proiicis‚ o Latio caput horum et caussa malorum?
Nulla salus bello; pacem te poscimus omnes,
Turne, simul pacis solum inviolabile pignus.
Primus eg0‚ invisum quem tu tibi fingis, et esse
Nil moror, en supplex venio, Miserere tuorum, ses
Pone animos, et pulsus abi. Sat funera fusi
Vidimus, ingentis et desolavimus agros.
Aut, si fama movet, si tantum pectore robur ο
Concipis, et si adeo dotalis regia cordi est,
Aude‚ atque adversum fidens fer pectus in hostem. 3⁷0
Scilicet, ut Turno contingat regia coniunx,
Nos, animae viles, inhumata infletaque turba,
Sternamur campis. Etiam tu, si qua tibi vis,
Si patrii quid Martis habes, illum aspice contra,
Qui vocat. 375

Talibus exarsit dictis violentia Turni3
Dat gemitum, rumpitque has imo pectore voces:
Larga quidem, Drance, semper tibi copia fandi
Tum, cum bella manus poscunt; patribusque vocatis
Primus ades. Sed non replenda est curia verbis, 380
Quae tuto tibi magna volant, dum distinet hostem
Agger murorum, nec inundant sanguine fossae.
Proinde tona eloquio, solitum tibi3 meque timoris
Arg-ue tu, Drance, quando tot stragis acervos
Teucrorum tua dextra dedit, passimque tropaeis 335
Insignis agros. Possit quid vivida virtus,
Experiare licet3 nec longe scilicet hostes

24

