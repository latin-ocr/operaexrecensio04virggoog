234 P. VERGILI M ARONIS’

Servavere diem, primusque Potitius auctor
Et domus Herculei custos Pinaria sacri. 270
Hanc aram luco statuit, quac Maxuma semper
Dicetur nobis, et erit quae maxuma semper.
Quare agite, o iuveneS‚ tantarum in munere laudum
Cingite fronde comas et pocula porgite dextris
Communemque vocate deum ct date vina volentes. 275
Dixerat: Herculea bicolor cum populus umbra
velavitque comas foliisque innexa pependit,
Et sacer inplevit dextram scyphus. Ocius omnes
In mensam laeti libant divosque precantur.

Devexo interea propior fit Vesper Olympo: sss
Iamque sacerdotes primusque Potitius ibant,
Pellibus in morem cincti, flammasque ferebant.
Instaurant epulas, et mensae grata secundae
Dona ferunt, cumulantque oneratis lancibus aras.
Tum Salii ad cantus incensa altaria circum ns
Populeis adsunt evincti tempora ramis,
Hic iuvenum chorus, ille senum ;⁴ qui carmine laudes
Herculeas et facta ferunt: ut prima novercae
Monstra manu geminosque premens eliserit anguis;
Ut bello egregias idem disiecerit urbes, no
Troiamque Oechaliamque3 ut duros mille labores
Rege sub EurystheO, fatis Iunonis iniquae,
Pertulerit. Tu nubigenas, invicte, bimembris,
Hylaeumque Pholumque, manu, tu Cresia mactas
Prodigia et vastum N emeae sub rupe leonem. m
Te Stygii tremuere lacus, te ianitor Orci
Ossa super recubans antro semiesa cruentam
N ec te ullae facies, non terruit ipse Typhoeus,
Arduus arma tenens3 non te rationis egentem
Lernaeus turba capitum circumstetit anguis. ³00
Salve, vera Iovis proles, decus addite divis,
Et nos et tua dexter adi pede sacra secundo.
Talia carminibus celebrant, · super onmia Caci

Speluncam adiiciunt, spirantemque ignibus ipsum.

Consonat omne nemus strepitu, collesque resultant. ωε
Exin se cuncti divinis rebus ad urbem

Pei-fectis referunt. Ibat rex obsitus aevu,

Et comitem Aenean iuxta natumque tenebat

 

