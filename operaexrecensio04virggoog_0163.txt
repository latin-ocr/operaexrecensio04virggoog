AENEIDOS LIB. IV. 149

Ipse haec ferre iubet celeris mandata per auras: 2⁷0
Quid struis? aut qua spe Libycis teris otia terris?
Si te nulla movet tantarum gloria rerum
Nec super ipse tua moliris laude laborem,
Asoenium surgentem et spes heredis Iuli
Respice, cui regnum Italiae Romanaque tellus 2⁷5
Debentur. Tali Cyllenius ore locutus
Mortalis visus medio sermone reliquit,
Et procul in tenuem ex oculis evanuit auram. ⁹
At vero Aeneas aspectu obmutuit amens,
Arrectaeque horrore comae, et vox faucibus haesit. ω
Ardet 'abire' fuga dulcisque relinquere terras,
Attonitus tanto monitu inperioque deorum.
Heu quid agat? quo nunc reginam ambire furentem
Audeat adfatu? quae prima exordia sumat?
Atque animum nunc huc celerem, nunc dividit illuc, 285
In partisque ,rapit varias perque omnia versat.
Haec alternanti potior sententia visa est:
Mnesthea Sergestumque vocat fortemque Serestum,
Classem aptent taciti sociosque ad litora cogant,
Arma parent, et, quae rebus sit caussa novandiS, 29⁰
Dissimulent3 sese interea, quando optuma Dido
Nesciat et tantos rumpi non speret amores,
Temptaturum aditus, et quae mollissima fandi
Tempora, quis rebus dexter modus. Ocius omnes
Inperio laeti parent ac iussa facessunt. 295
At regina dolos-quis fallere possit amantem ‘l—
Praesensit, motusque excepit prima futurOS,
Omnia tuta timens. Eadem impia Fama furenti
Detulit armari classem cursumque parari.
Saevit inops animi, totamque incensa per urbem ³00
Bacchatur, qualis commotis excita sacris
''I‘Hj'ias ubi audito stimulant trieterica Baccho.
Orgia nocturnusque vocat clamore Cithaeron.
Tandem his Aenean compellat vocibus ultro:
Dissimulare etiam sperasti, perfide, tantum ωε
Posse nefas, tacitusque mea decedere terra?
Nec te noster amor, nec te data dextera. quondam,
N ec moritura tenet crudeli funere Dido?
Quin etiam hiberno moliris sidere classem,

